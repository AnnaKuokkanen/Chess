# 3. viikko

Tällä viikolla olen kirjoittanut jokaiselle nappulatyypille sallitut siirrot ja kirjoittanut JUnit-
testejä sovelluslogiikalle. Olen myös korjannut projektin checkstyle-virheet ja ottanut käyttöön
codecovin seuraamaan testikattavuutta.

Huomasin testejä kirjoitettaessa, että koodissani oli paljon bugeja, joiden alkuperää olisi ollut vaikea
selvittää ilman testausta, joten testaamisen merkitys tässä projektissa on korostunut. Olen myös huomannut,
kuinka paljon työtä kaikkien shakin sääntöjen mallintaminen on. Toistaiseksi olen kirjoittanut sallitut siirrot
jokaiselle nappulatyypille, joten satunnaisilla siirroilla pelaamisen tulisi onnistua melko hyvin. 
Ainoat säännöt, joita en ole vielä mallintanut ovat tornitus, sotilaan korottaminen (näitä en välttämättä tee, 
ellei lopussa ole aikaa), sotilaan oikeus siirtyä ensimmäisellä siirrolla kaksi ruutua, sekä tärkein: kuninkaan
siirrossa sen tarkastaminen, että uusi ruutu ei ole uhattuna.

Minulla ei ole toistaiseksi ilmennyt ongelmia, jos ei lasketa aikaa, joka meni testaamiseen vaikeasti löytyvien
bugien takia. 


Käytetty tuntimäärä: 15 tuntia
